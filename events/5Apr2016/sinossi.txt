L'Albo Pretorio indica in Italia un apposito spazio presso il quale le pubbliche 
amministrazioni italiane affiggono per legge notizie ed avvisi di interesse 
pubblico per la collettività. (Wikipedia)

Sull'albo pretorio viaggiano gli avvisi riguardanti tutte le attività di
una pubblica amministrazione: dalle concessioni per il suolo pubblico alle 
pubblicazioni di matrimonio, dai bandi di gara alle varianti al piano regolatore, 
dalle sanatorie alle informazioni e modifiche alla viabilità.

Il progetto Albo POP (http://albopop.it) si propone di rendere "popolari"
gli albi pretori attraverso la realizzazione di opportuni strumenti 
informatici.

Dopo una breve introduzione sugli open data, daremo uno sguardo ad alcuni degli albi
pop disponibili, in particolare quelli relativi al Comune e all'Università
di Catania, e verranno mostrati alcuni strumenti per una fruizione "aumentata"
degli stessi. In particolare, vedremo come ricevere avvisi e notifiche dagli
albi pretori direttamente sul proprio computer.

Si consiglia quindi di venire armati di portatili!

Aperitivo POP Catania è organizzato da Hackspace Catania e chilometro zero
nell'ambito del progetto #opendatahacklab (http://opendatahacklab.org). 
L'ingresso è gratuito per i soci di Chilometro Zero. L'iscrizione 
all'associazione Chilometro Zero è gratuita. Durante l'incontro sarà servito
un aperitivo al costo di 5 euro. 