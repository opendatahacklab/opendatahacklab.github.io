Hackspace Catania è una associazione che opera nell'ambito del movimento dei Maker, degli Hacker e, più in generale, della conoscenza aperta.

Le attività di Hackspace riguardano prevalentemente l'artigianato digitale, sia a livello informatico che elettronico, e la creazione di manufatti artistici con strumenti digitali. Un'altro fronte di azione dell'associazione è quello dei dati aperti. Le attività inerenti 
questa tematica vengono svolte dai membri di Hackspace Catania nell'ambito del progetto opendatahacklab che offre supporto alle associazioni di cittadinanza attiva, alla popolazione in generale e a community di utenti che intendano produrre open data o utilizzare quelli già disponibili per le proprie finalità.

Proposte di Tirocinio

I tirocinanti potranno essere coinvolti nelle attività di promozione e comunicazione degli scopi e delle attività dell'associazione,
ma anche in progetti operativi messi in atto dall'associazione quali ad esempio la realizzazione di manufatti informatici quali ad esempio modelli 3D o la realizzazione di manufatti artistici con le tecnologie legate alla stampa 3D.

Sul fronte dei dati aperti, i tirocinanti saranno coinvolti nell'implementazione di attività informative sul tema, nell'implementazione di campagne di liberazione di dati in possesso alla Pubblica Amministrazione e nella realizzazione di strumenti informatici per migliorare la fruizione dei dati disponibili.

La proposta è rivolta principalmente a studenti dell'Università di Catania ma si prenderanno in considerazione anche altre richieste 
di membri di Hackspace Catania. Chi fosse interessato ad attivare questo tipo di percorso di tirocinio curriculare, sia interno all'Università di Catania che proveniendo da altri percorsi accademici riconosciuti, può rivolgersi all'Ufficio Stage dell'Università di Catania.
